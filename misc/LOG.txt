letrak —— Εφαρμογή παρουσιολογίων
‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾
Η εφαρμογή στήθηκε στο διάστημα Απριλίου-Μαΐου 2020 και αφορά στην ηλεκτρονική
καταγραφή δελτίων προσέλευσης και αποχώρησης των εργαζομένων. Το παρόν κείμενο
αποτελεί κάποιο είδος ημερολογίου σχετικά με τις εργασίες που λαμβάνουν χώρα.

Δευτέρα, 18 Μαΐου 2020
‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾
Ενημερώθηκε η Νάντια Δενδρινού και η Βίκη Βλαχιώτη [5567] και δήλωσαν
ικανοποιημένες.

Δόθηκε πρόσβαση ελέγχου (VIEW) στην Νάντια Δενδρινού [7045] για την υπηρεσία
Γ020002 (Τμ. Επιθεώρησης Εργασίας) ως προϊσταμένης του εν λόγω τμήματος.

Δόθηκε πρόσβαση ελέγχου (VIEW) στη Βίκη Βλαχιώτη [5567] για την υπρεσία Γ02
(Δ/νση Διαχείρισης Ανθρώπινων Πόρων) ως προϊσταμένης της εν λόγω διευνησης.

Τρίτη, 19 Μαΐου 2020
‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾
Δόθηκε πρόσβαση διαχειριστή (ADMIN) στον Βασίλη Βασιλειάδη [91843] για όλες
τις υπηρεσίες του Δήμου, ως εντεταλμένου υπαλλήλου της Δ/νσης Διαχείρισης
Ανθρώπινων Πόρων αρμοδίου για τον τελικό έλεγχο και την επικύρωση των
παορουσιολογίων όλου του Δήμου.

Εμνημερώθηκε η γενική διευθύντρια Μαρία Τατάγια σχετικά με την πρόοδο της
εφαρμογής και δήλωσε ευχαριστημένη. Διατύπωσε την επιθυμία της να λειτουργήσει
άμεσα το σύστημα σε όλο το Δήμο, αλλά της εξέφρασα αντιρρήσεις που αφορούν
κυρίως στην εκπαίδευση των αρμοδίων υπαλλήλων, προϊσταμένων και διευθυντών.

Ιούνιος 2020
‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾
Μετά από συνεννόηση με τον Πέτρο Παπαφίλη, μίλησα με τον Ηλία Χατζηηλία που
απασχολείται στο Τμήμα Επιχειρησιακού Σχεδιασμού της Δημοτικής Αστυνομίας και
ασχολείται με τα παρουσιολόγια. Μου έκανε περίπου 15 υποδείξεις οι οποίες ήταν
σημαντικές και ουσιώδεις, οπότε προέβην άμεσα στις σχετικές διορθώσεις και
βελτιώσεις.

Σάββατο, 20 Ιουνίου 2020
‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾‾
Αντικαταστάθηκε το είδος αδείας "ΑΝΑΡΡΩΤΙΚΗ Υ/Δ (αναρρωτική υπεύθυνης δήλωσης)
με το είδος "ΑΣΘΕΝΕΙΑ", καθώς προκύπτει καθημερινά το δίλημμα για υπαλλήλους
που ασθενούν, αν έχουν αναρρωτική υπεύθυνης δήλωσης ή ασθενούν. Επομένως:
Όταν κάποιος εργαζόμενος δεν προσέλθει στην εργασία του λόγω ασθενείας,
βάζουμε άδεια μιας ημέρας είδους "ΑΣΘΕΝΕΙΑ". Χρησιμοποιούμε είδος "ΑΝΑΡΡΩΤΙΚΗ"
όταν ο υπάλληλος έχει πάρει άδεια από ιατρό ή νοσοκομείο και συνήθως αυτό το
είδος αφορά σε πολυήμερη άδεια, άρα τα πράγματα με τις αναρρωτικές άδειες και
τις άδειες ασθενείας δεν συμφωνούν απολύτως με τα τυπικά που ορίζει ο νόμος.
