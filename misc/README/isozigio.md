###Χρονικό ισοζύγιο -- ελλείμματα και πλεονάσματα###

Χρονικό ισοζύγιο ονομάζεται η χρονική διαφορά μεταξύ της διάρκειας του ωραρίου ενός υπαλλήλου και του πραγματικού χρόνου εργασίας που υπολογίζεται από την προσέλευση μέχρι την αποχώρηση του υπαλλήλου σε ημερήσια βάση.

Τα δελτία χωρίζονται σε δύο βασικές κατηγορίες:

* Δελτία προσέλευσης
* Δελτία αποχώρησης

Για κάθε εργάσιμη ημέρα συντάσσονται δελτία προσέλευσης και αποχώρησης για συγκεκριμένες ομάδες υπαλλήλων (συνήθως σε επίπεδο τμημάτων). Γενικά, δεν πρέπει να υφίστανται «ορφανά» δελτία, δηλαδή δελτία προσέλευσης χωρίς αντίστοιχα δελτία αποχώρησης, ή το αντίστροφο.

Το χρονικό ισοζύγιο αρχικά υπολογίζεται σε ημερήσια βάση και κατόπιν μπορεί να αναχθεί σε επίπεδο μηνός, τριμήνου κοκ. Εν κατακλείδι, για να υπολογίσουμε το χρονικό ισοζύγιο για κάποιον υπάλληλο σε συγκεκριμένη ημερομηνία, χρειαζόμαστε το δελτίο προσέλευσης και το δελτίο αποχώρησης της οργανικής μονάδας στην οποία απασχολείται ο συγκεκριμένος υπάλληλος στη συγκεκριμένη ημερομηνία.

####Προσέλευση####
 
Κατά την προσέλευση των υπαλλήλων λαμβάνεται υπόψη το πρώτο συνθετικό του ωραρίου του εργαζομένου. Αν π.χ. κάποιος εργαζόμενος έχει ωράριο 07:30-15:30, η προσέλευση του υπαλλήλου θα πρέπει να γίνει μέχρι τις 7:30 π.μ. Αν ο υπάλληλος προσέλθει νωρίτερα από την προβλεπόμενη ώρα, τότε ο επιπλέον χρόνος δεν λαμβάνεται υπόψη στον υπολογισμό του ισοζυγίου, ενώ αν ο υπάλληλος προσέλθει στην εργασία του αργότερα από την προκαθορισμένη ώρα, ο χρόνος αυτός αφαιρείται από το χρονικό ισοζύγιο που θαπροκύψει σε συνδυασμό με το αντίστοιχο δελτίο αποχώρησης.

####Αποχώρηση####

Κατά την αποχώρηση τοων υπαλλήλων λαμβάνεται υπόψη το δεύτερο συνθετικό του ωραρίου του εργαζομένου. Αν, π.χ. κάποιος εργαζόμενος έχει ωράριο 07:30-15:30, η αποχώρηση του υπαλλήλου θα πρέπει να γίνει μετά τις 03:30 μ.μ. Αν ο υπάλληλος αποχωρήσει νωρίτερα από την προβλεπόμενη ώρα, τότε η χρονική διαφορά θα αφαιρεθεί από το ημερήσιο χρονικό ισοζύγιο, ενώ αν ο υπάλληλος αποχωρήσει μετά την προβλεπόμενη ώρα, τότε παρέχεται η δυνατότητα συμψηφισμού με τυχόν έλλειμμα που προέκυψε κατά την προσέλευση της ίδιας ημέρας μέχρι, πάντως, διάστημα 15 λεπτών της ώρας και όχι παραπάνω.

####Παραδείγματα####

Έστω υπάλληλος με ωράριο 07:30-15:30 και έστω ότι ο εν λόγω υπάλληλος προσήλθε στην εργασία στις 7:23 π.μ. και αποχώρησε στις 3:38 μ.μ. για κάποια συγκεκριμένη ημέρα. Σ' αυτήν την περίπτωση το χρονικό ισοζύγιο της προσέλευσης είναι +7 λεπτά και κατά την αποχώρηση είναι +8 λεπτά, ωστόσο το συνολικό ημερήσιο ισοζύγιο του υπαλλήλου για την συγκεκριμένη ημερομηνία είναι μηδενικό.

Έστω ότι ο ίδιος υπάλληλος προσήλθε στις 7:38 π.μ. και αποχώρησε στις 3:02 μ.μ. Σ' αυτήν την περίπτωση, το ισοζύγιο προσέλευσης είναι -8 λεπτά, ενώ το ισιζύγιο αποχώρησης είναι +2 λεπτά. Δεδομένης της δυνατότητας συμψηφισμού έως 15 λεπτών, το συνολικό ημερήσιο ισοζύγιο του συγκεκριμένου υπαλλήλου κατά την συγκεκριμένη ημερομηνία είναι -6 λεπτά.

Ο ίδιος υπάλληλος προσήλθε στις 7:54 π.μ. και αποχώρησε στις 4:22 μ.μ. Σ' αυτήν την περίπτωση υπάρχει έλλειμμα -24 λεπτών κατά την προσέλευση και πλεόνασμα +52 λεπτών κατά την αποχώρηση. Δεδομένου ότι το μέγιστο όριο συμψηφισμού είναι 15 λεπτά, το συνολικό ημερήσιο ισοζύγιο διαμορφώνεται σε έλλειμμα -9 λεπτών.
